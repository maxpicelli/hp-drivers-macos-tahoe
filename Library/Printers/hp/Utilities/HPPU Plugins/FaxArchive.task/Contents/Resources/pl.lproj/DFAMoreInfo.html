<?xml version="1.0" encoding="UTF-8" ?>
<html>
	<body>
		<p>Okno "Archiwum faksów cyfrowych" jest używane do konfiguracji urządzenia HP w celu wysyłania odebranych czarno-białych faksów bezpośrednio do folderu na komputerze lokalnym lub sieciowym albo na określony adres e-mail. Nie wszystkie urządzenia HP obsługują archiwizację do poczty e-mail.</p>
		<p>Funkcja archiwizowania faksów cyfrowych działa tylko w przypadku faksów czarno-białych. Faksy kolorowe zawsze będą normalnie drukowane po ich odebraniu.</p>
		<p>Wybierz przycisk odpowiadający żądanemu sposobowi archiwizacji faksów: Save to Folder (Zapisz do folderu) lub Forward to Email (Prześlij na adres e-mail).</p>
		<p>W przypadku opcji zapisu do folderu kliknij opcję „Choose Folder” (Wybierz folder), aby wybrać udostępniony folder, w którym mają być zapisywane odebrane faksy. Wpisz nazwę bezpośrednio w polach lub przejdź do żądanego folderu. W zależności od konkretnego urządzenia i wybranego folderu konieczne będzie wprowadzenie nazwy odpowiedniego serwera oraz informacji uwierzytelniających.</p>
		<p>Kliknij przycisk „Connect” (Połącz), aby utworzyć na komputerze połączenie umożliwiające w razie potrzeby nawigację do podfolderu.</p>
		<p>W przypadku przekazywania do poczty e-mail wprowadź adres odbiorcy oraz informacje o serwerze poczty wychodzącej (SMTP), z którego ma korzystać urządzenie HP. Jeśli nie znasz tych informacji, skontaktuj się z administratorem sieci lub dostawcą usług internetowych (ISP).</p>
		<p>W celu otrzymywania powiadomienia po odebraniu faksu przez komputer wybierz przycisk „Incoming Fax Notification: On.” (Powiadomienie o faksie przychodzącym: Włącz.).</p>
		<p><b>WAŻNE!</b> Funkcja zapisywania do folderu wymaga folderu udostępnionego. Informacje na temat konfiguracji folderu udostępnionego można znaleźć w dokumentacji komputera.</p>
		<b>UWAGA:</b> Dostęp do dalszych opcji i ustawień zaawansowanych można uzyskać przez Wbudowany serwer internetowy urządzenia HP. Więcej informacji można znaleźć w dokumentacji urządzenia.
	</body>
</html>
