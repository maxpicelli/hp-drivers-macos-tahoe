<?xml version="1.0" encoding="UTF-8" ?>
<html>
	<body>
		<p>Digital faksarkivering-ruten brukes til å konfigurere HP-enheten til å sende mottatte fakser i svart-hvitt direkte til en mappe på en lokal datamaskin eller nettverksmaskin eller til en angitt e-postadresse. Ikke alle HP-enheter støtter arkivering til e-post.</p>
		<p>Digital faksarkivering virker bare for fakser i svart-hvitt. Fargefakser vil alltid skrives ut som normalt når de mottas.</p>
		<p>Velg knappen som tilsvarer hvordan du vil arkivere fakser: Lagre i mappe eller Videresend til e-post.</p>
		<p>For Lagre i mappe klikker du på Velg mappe… for å velge den delte mappen der du vil lagre mottatte fakser. Skriv direkte i feltene eller naviger til mappen du vil bruke. Avhengig av hvilken enhet du har og mappen du har valgt, må du skrive riktig server- og godkjenningsinformasjon.</p>
		<p>Klikk på Koble til-knappen for å aktivere delingspunktet på datamaskinen slik at du kan navigere til en undermappe hvis nødvendig.</p>
		<p>For Videresend til e-post må du oppgi mottaker og informasjon om utgående e-postserver (SMTP) som HP-enheten skal bruke. Hvis du ikke kjenner denne informasjonen, kontakter du nettverksadministratoren eller Internett-leverandøren (ISP).</p>
		<p>Hvis du vil bli varslet når en faks mottas på datamaskinen, velger du knappen Varsel om innkommende faks: På.</p>
		<p><b>VIKTIG!</b> Lagre til mappe krever en delt mappe. Se dokumentasjonen til datamaskinen for å lære hvordan du konfigurerer en delt mappe.</p>
		<b>MERK:</b> Du kan få tilgang til flere alternativer og avanserte innstillinger ved å bruke den innebygde webserveren i HP-enheten. Se dokumentasjonen til enheten for mer informasjon.
	</body>
</html>
